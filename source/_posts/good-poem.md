---
title: 好诗好诗
tags:
  - 唐伯虎
id: 19
categories:
  - Others
date: 2008-05-07 13:31:20
---

桃花坞里桃花庵，桃花庵里桃花仙；

桃花仙人种桃树，还摘桃花卖酒钱；

酒醒只在花前坐，酒醉还来花下眠；

酒醉酒醒日复日，花开花落年复年。

但愿老死花酒间，不愿鞠躬车马前；

车尘马足贵者趣，酒盏花枝贫者缘。

若将富贵比贫贱，一在平地一在天； 

若将贫贱比车马，他得驱驰我得闲。

世人笑我太疯癫，我笑世人看不穿； 

不见五陵豪杰墓，无花无酒锄作田。